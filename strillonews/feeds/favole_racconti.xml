<?xml version="1.0" encoding="ISO-8859-1"?>
<giornale id="0071f73370b5127d4d3657c249ed368a3767b83874ec6af8d2f338dd65c96aca">
  <lingua>it</lingua>
  <testata>Favole e Racconti</testata>
  <edizione>2013-05-18</edizione>
  <sezione id="be4acfd4b81d7438ecac2f09ccaad34b377df01a5bb829435918ac52e95ffb1d">
    <nome>Le favole di èsopo, volume 1</nome>

      <articolo>
	    <titolo><![CDATA[La volpe con la pancia piena.]]></titolo>
        <testo><![CDATA[
L'inverno era ormai alle porte. Gli alberi, privi di foglie, non offrivano più alcun riparo, ed i piccoli animali si erano già preparati ad 
affrontare il freddo. Una giovane volpe, vagava solitaria, in cerca di un po' di cibo, con il quale placare quella fame terribile che l'aveva colpita. Erano 
molti giorni che non mangiava. Le sue abituali prede, si erano rifugiate in caldi ripari, nutrèndosi con le scorte alimentari raccolte durante l'estate, ed 
era impossibile stanarle. Così, il povero animale camminava sconsolato, pensando che la fame era veramente una brutta nemica. All'improvviso, un profumo 
delizioso le stuzzicò le narìci. La volpe si avvicinò al punto da cui si propagava l'inaspettata fragranza, e finalmente vide un enorme pezzo d'arrosto, 
premurosamente sistemato nell'incavo di una quercia. Sicuramente era il pranzo dimenticato da qualche pastore.
L'animale si intrufolò nella cavità della pianta, riuscendo ad entrarvi con molta fatìca.
Quando si trovò all'interno del buco, potè placare la propria irresistibile fame, divorando la carne in un boccone. Trascorsi alcuni minuti, la volpe, con la 
pancia spaventosamente piena, decise di uscire dall'ìncavo per tornare all'aperto. Ma, appena tentò di oltrepassare il buco dal quale era entrata, scoprì di 
non essere più in grado di superarlo! Aveva mangiato troppo, ed era diventata molto più grossa rispetto a prima. Spaventatissima, si sforzò così tanto per 
uscire, che alla fine rimase irreparabilmente incastrata nella fenditura!
Lo sfortunato animale iniziò a gridare, finchè una seconda volpe, passando, la vide, e saputo quanto accaduto disse: "E' inutile strillare. Avresti dovuto aver 
pazienza ed aspettare tranquilla all'interno della pianta, fino a quando la tua pancia non diminuiva. Invece l'impulsività ti ha ridotto in questa condizione, 
e dovrai comunque aspettare, finchè non smaltirai ciò che hai mangiato.". Così, la povera volpe, rimase incastrata nella cavità per più di un giorno, 
rimpiangendo il calduccio che avrebbe trovato, se avesse aspettato paziente all'interno della quercia.
Morale: La pazienza e il tempo sono degli òttimi alleati, per affrontare qualsiasi difficoltà.]]></testo>
      </articolo>

      <articolo>
	    <titolo><![CDATA[La volpe e la pantera.]]></titolo>
        <testo><![CDATA[
Al di là di un boschetto di frassini profumati, vi era un bellissimo laghetto, dalle acque limpide e cristalline, davanti al quale, due giovani 
animali, accarezzati da un lieve venticello primaverile, si stavano specchiando, rimirando ciascuno il proprio portamento fiero ed il colore del pelo. Si 
trattava di una graziosa pantera, e di una volpe ugualmente carina.
"Vuoi mettere la mia figura con la tuua?" Disse la pantera all'amica.
"Tu sei goffa e piccola, io, invece, sono snella, slanciata e flessuosa. Il mio portamento è tale, che perfino gli uomini usano il mio nome per indicare certe 
donne dal fascino aggressivo!". La volpe, dopo avere ascoltato in silenzio rispose;
"Io sarò forse meno bella e più piccola, ma sono comunque più piacente e più simpatica. E poi il mio pelo è senza dubbio più folto e più caldo del tuo. 
A proposito di donne, se tu andassi in città, vedresti quante signore si fanno belle indossando la mia pelliccia morbida, a volte rossa e altre volte argentata.".
Sempre più altezzosa, la pantera ribattè: "In quanto al pelo, si, è vero, il mio è più corto ma è più lucido e splendente, inoltre, nella mia 
famiglia, c'è da sbizzarrirsi nella scelta dei colori. So di non peccare di vanità dicendo di essere molto più bella di te!"
Solo in quel momento, la volpe, si rese conto di essere stata al gioco di quella frivola compagna, la quale badava solamente al proprio aspetto fisico, 
così concluse:	"Cara amica, sicuramente tu sei ammirata da tutti per la tua bellezza esteriore. Io, invece, sono molto più apprezzata per la mia intelligenza 
e la mia furbizia. Ti assicuro che sono queste le doti più importanti, e non le scambierei mai con qualità puramente estetiche!"
A quelle parole, la pantera non fu in grado di ribattere, e non le rimase altro che tacere di fronte all'evidenza dei fatti.
Morale: L'intelligenza e la bontà, sono doti interiori molto più apprezzabili della bellezza fisica.]]></testo>
      </articolo>

      <articolo>
	    <titolo><![CDATA[La volpe e il rovo.]]></titolo>
        <testo><![CDATA[
C'era una volta, una graziosa volpe dal manto marrone e lucente, che viveva in una piccola casetta in mezzo al bosco. Un bel mattino di primavera, l'animale uscì 
dalla propria abitazione, con l'intenzione di procurarsi una preda per il mezzogiorno.
Vagando per la brughiera, fischiettando allegramente, la volpe attirò l'attenzione di un ingenuo leprottìno, il quale, incuriosito, le si avvicinò per osservarla 
meglio. L'astuta volpe non si lasciò sfuggire l'occasione, e sorridendo al cucciolotto, gli disse: "Buongiorno a te, mio piccolo amico. Cosa fai tutto solo in questi 
boschi?". Il leprotto divenne improvvisamente diffidente di fronte a tutto quell'interessamento, e, indietreggiando piano, rispose: "Oh, niente, proprio niente. Anzi, 
adesso che ci penso, dovevo tornare a casa.".
Ma la volpe, non aveva alcuna intenzione di lasciarsi scappare un bocconcino così prelibato. Quindi, con un abile balzo, si gettò sull'animaletto per afferrarlo. 
Fortunatamente il piccolino, risvegliato dall'improvviso attacco, riuscì a schivare l'aggressione con un veloce salto indietro, precipitandosi in una folle fuga verso 
il limitare del bosco. La volpe lo seguì fino a quando non si trovò sull'orlo di una grossa buca. Per evitare di cadere nel vuoto, l'animale si aggrappò ad una siepe 
di rovo graffiandosi e pungendosi con le sue spine. Abbandonando l'inseguimento, la povera volpe rimase seduta di fronte al rovo, leccandosi le ferite da questo 
provocate. "Che stupida sono stata!" Si disse fra sè, "mi sono aggrappata alla prima cosa che ho trovato, per non cadere in una buca, e mi sono procurata solo graffi 
e punture. Tanto valeva proseguire l'inseguimento e tuffarmi nella fossa.".
Ma, per quel giorno, ormai, non poteva più far niente, e camminando piano per il dolore, se ne tornò a casa sconsolata.
Morale: Spesso la paura dell'ignoto ci costringe a indietreggiare ed a fermarci, anche se questo, a volte, può essere meno vantaggioso.]]></testo>
      </articolo>
	  
      <articolo>
	    <titolo><![CDATA[La zanzara e il leone.]]></titolo>
        <testo><![CDATA[
C'era una piccola zanzara assai furba e spavalda. Stanca di giocare con le sòlite amìche, decise un giorno, di lanciare una sfida al Re della 
foresta. Si presentò così davanti al sovrano, che era il leone, e lo salutò con un rispettoso inchìno. Il grande Re, che era intento a schiacciare uno dei 
suoi pisolini più belli, lungo la riva di un fiume, lanciò una distratta occhiata all'insetto. "Oh! Buongiorno", 
rispose Sua Maestà spalancando la bocca in un possente sbadiglio.
La zanzara disse: "Sire, sono giunta davanti a Voi per lanciarvi una sfida!". Il leone, un po' più interessato, si risvegliò completamente e si mise ad ascoltare.
"Voi, continuò l'insetto "credete di essere il più forte degli animali, eppure io dico, che se facessimo un duello, riuscirei a sconfiggervi!". Il Sovrano divertito 
disse: "Ebbene, se sei tanto sicura, proviamo!". In men che non si dica, il piazzale si riempì di animali d'ogni genere, desiderosi di assistere alla sfida. La 
"singolar tenzone" ebbe inizio. L'insetto andò immediatamente a posarsi sul largo naso dell'avversario, cominciando a pungerlo a più non posso. Il povero 
leone, preso alla sprovvista, tentò con le sue enormi zampe di scacciare la zanzara ma, invece di eliminarla, egli non fece altro che graffiarsi il naso con 
i suoi stessi artigli. Estenuato, il Re della foresta, si gettò a terra sconfitto. Così, la piccola zanzara fu acclamata da tutti i presenti. Levandosi in 
volo, colma di gioia, la zanzara non si accorse, però, della tela di un ragno tessuta tra due rami, e andò ad imprigionarvisi proprio contro. Intrappolato in 
quell'ìnfida ragnatela, l'insetto scoppiò in làcrime, consapevole del pericolo che stava correndo. Fortunatamente il leone, che aveva assistito alla scena, 
con una zampata distrusse la tela e liberò la piccolina dicendo:
"Eccoti salvata mia cara amica. Ricòrdati che esiste sempre qualcuno più forte di te! E questo me lo hai insegnato proprio tu!" La zanzara, da quel giorno, 
imparò a tenere un po' a freno la propria spavalderia.
Morale: Le persone troppo sicure di sè, riescono, a volte, a superare gli ostàcoli più grossi, ma inciampano spesso nelle difficoltà più piccole.]]></testo>
      </articolo>
	  
      <articolo>
	    <titolo><![CDATA[L'asino selvatico e l'asino domestico.]]></titolo>
        <testo><![CDATA[
C'era una volta un simpatico asinello selvatico, che trascorreva le sue giornate in libertà, passeggiando per i campi e mangiando il cibo che trovava. Durante uno 
dei suoi giri quotidiani, ebbe modo di vedere un suo simile, dall'aspetto sano e robusto, che brucava l'erba in un grande prato cintato da un'alta staccionata di 
legno. Esso, osservando l'animale domestico, pensò: "Che bella vita! Lui sì che sta bene: è spensierato, senza problemi e con il cibo a volontà". In effetti 
l'altro asino sembrava proprio fortunato: gli venivano serviti due pasti abbondanti al giorno, riposava in una stalla bene attrezzata ed aveva un pascolo 
meraviglioso a sua disposizione.
L'asino selvatico, invece, doveva accontentarsi dei miseri sterpi che riusciva a trovare ai margini della strada, perchè i prati ricoperti di erbetta fresca erano 
tutti privati. Ogni tanto, il povero asinello appoggiava il muso sulla cima della staccionata, e, guardando l'altro, lo invidiava da morire.
Un giorno, però, il giovane asinello, girovagando tranquillo, incontrò sulla via un animale talmente sovraccarico di legna, sacchi di grano ed altro, da non essere 
in grado di capire di che bestia si trattasse. Quando questo, per reagire ad una violenta frustata del suo padrone, tirò un calcio e alzò il muso, lo riconobbe: 
era l'asino domestico che fino a quel giorno aveva tanto invidiato! "Eh, caro mio," gli gridò affiancandosi a lui "a questo prezzo non farei mai cambio con te. 
Nessuno mi comanda, io sono libero e leggero come una libellula. Se poi non mangio bene come te, meglio, mi mantengo in linea. E per sopravvivere mi arrangio". 
Dopo quell'incontro l'asino selvatico non provò più alcuna invidia per il suo simile.
Morale: E' meglio possedere poco vivendo felici, piuttosto che avere la ricchezza a costo di tante sofferenze.]]></testo>
      </articolo>

      <articolo>
	    <titolo><![CDATA[L'asino, la volpe e il leone.]]></titolo>
        <testo><![CDATA[
Un asino ed una volpe fecero amicizia, e insieme se ne andarono a caccia. Incontrarono un leone dall'aria minacciosa.
La volpe intuì il pericolo che stava correndo, gli si avvicinò e cominciò a parlargli: si impegnava a consegnargli l'asino, in cambio della sua salvezza.
Il leone le promise la libertà: così la volpe condusse l'asino verso una trappola, e ce lo lasciò cadere. Il leone, appena vide che l'asino era nell'impossibilità 
di fuggire, assalì per primo la volpe, e poi, con calma, ritornò ad occuparsi dell'animale che era caduto nella trappola.]]></testo>
      </articolo>

      <articolo>
	    <titolo><![CDATA[Il cerbiatto e il cervo.]]></titolo>
        <testo><![CDATA[
Un bellissimo cerbiatto dal manto scuro e con delle stupende macchioline bianche sul dorso viveva, con la sua famiglia in una meravigliosa foresta con un ricchissimo 
sottobosco, che offriva cibo in abbondanza.
Il cerbiatto ammirava il suo caro babbo, e desiderava diventare grande e forte proprio come lui, aspettando con ansia che gli spuntassero finalmente le stesse 
lunghissime corna, che tutti invidiavano al suo genitore. Nell'impazienza di quel momento, egli seguiva costantemente il grosso cervo, cercando di imitarlo in ogni cosa.
Durante un bel mattino di fine inverno, mentre il grande cervo brucava tranquillo le foglie dei cespugli più bassi, in compagnia dell'inseparabile figliolo, un 
possente ruggito squarciò il silenzio della foresta. Era un leone! Il cerbiatto, sconcertato, osservò il suo babbo e, con enorme stupore scoprì che questi tremava 
come un fuscello al vento. Sì, il suo venerato papà aveva paura! Come era possibile? Ma prima ancora che egli potesse chiedergli spiegazioni, il cervo gridò al 
figlio: "Corri!" e si lanciò in una velocissima fuga. Il cucciolo obbediente lo seguì con le lacrime agli occhi per la vergogna e la delusione. Quando finalmente 
si fermarono, il cervo si avvicinò al figlio e scorgendo il suo pianto, gli parlò con voce dolce: "Piccolo mio, questa paura che tu disprezzi ci ha salvato la vita.
 Quel leone non avrebbe avuto pietà di noi, e ci avrebbe sicuramente sbranati se non fossimo fuggiti. A volte bisogna ingoiare il proprio orgoglio e sapersi arrendere 
 di fronte a chi è più forte di noi. Questo significa diventare adulti e saggi."
Quelle parole consolarono il cerbiatto. Adesso ammirava ancora di più quel suo babbo che non aveva esitato a dimostrarsi un fifone, rischiando di perdere la stima 
del figlio pur di salvargli la vita. Questo era il vero coraggio.
Morale: Nella vita serve più coraggio per rinunciare ad affrontare persone più forti e prepotenti, piuttosto che per accettare sfide inutili e violente.]]></testo>
      </articolo>

      <articolo>
	    <titolo><![CDATA[Il cervo e la vite.]]></titolo>
        <testo><![CDATA[
Era una mattina di primavera. Il sole brillava alto in un cielo azzurro e limpidomentre un gruppo di uccellini ciangottavano allegramente tra i rami di un'alta 
quercia. Un bellissimo cervo dal manto splendidamente fulvo, brucava tranquillo l'erba di una vasta distesasituata ai confini di una piccola fattoria. Proprio 
quel giorno un grande orso e un vecchio canedecisero di catturare un cervo da tenere rinchiuso nel recinto del podere per allietare i loro cuccioli. Così, vagando 
tra i campi, videro quasi per caso l'animale che pascolava sereno.
Senza perdere tempo, gli corsero incontro per agguantarlo, ma fortunatamente egli, comprendendo al volo la situazione, si lanciò in una corsa sfrenata per sfuggire 
alle loro insidiose grinfie. Poco distante cresceva, placidamente accarezzata dai caldi raggi del sole che dominava il cielo, una magnifica vite selvatica ricolma 
di fronde e grappoli, di un'uva succosa e matura.
Il cervo decise di nascòndersi all'ombra di quel folto intrico di foglie, sicuro che nessuno sarebbe mai riuscito ad individuarlo. Infatti, quando l'orso e il cane 
passarono, non furono in grado di vederlo, e andarono oltre. Tranquillizzato per lo scampato pericolo, l'animale tirò un sospiro di sollievo e, allettato dal buon 
profumo che emanava la vite, iniziò a mangiucchiare i suoi grappoli d'uva e le sue gustose foglie. Fu proprio in quel momento che il cane si accorse della sua 
presenza: ascoltando con attenzione, egli aveva potuto distinguere quello strano rumore e, tornando sui suoi passi, riuscì a scorgere il cervo che masticava la 
vigna incurante del pericolo. Per la preda non vi fu più scampo. I due cacciatori gli balzarono addosso e lo catturarono senza difficoltà, trascinandolo fino 
alla loro fattoria.
Da quel giorno in poi, il povero cervo fu costretto a pascolare solo all'interno di un recinto, divenendo un'attrazione per i cuccioli che lo ammiravano divertiti. 
E tutto a causa della sua golosità.
Morale: A volte, le premature certezze, si trasformano in delusioni molto pericolose. Non bisogna mai sottovalutare il pericolo finchè esso non è realmente passato.]]></testo>
      </articolo>

      <articolo>
	    <titolo><![CDATA[La cicala e la formica.]]></titolo>
        <testo><![CDATA[
In inverno, essèndosi bagnati i chicchi di grano, le formiche li esposero all'aria; una cicala invece che aveva fame chiedeva loro del cibo.
E le formiche le dissero: "Perchè durante l'estate non hai raccolto del cibo?".
E quella disse: "Non sono stata in ozio, ma ho cantato armoniosamente.".
E quelle, mettendosi a ridere dissero: "Ebbene, se nelle giornate d'estate hai cantato, d'inverno balla".
Morale: La favoletta mostra che non bisogna essere negligenti, per non affliggersi ed essere in pericolo.]]></testo>
      </articolo>
	  
      <articolo>
	    <titolo><![CDATA[Il contadino e la serpe.]]></titolo>
        <testo><![CDATA[
Un vecchio contadino, durante la stagione dell'inverno, avendo trovato una serpe intirizzita dal freddo e avendone avuto compassione, la prese e se la mise in seno. 
Quella poi, riscaldandosi e riprendendo la propria natura, ferì il benefattore e lo uccise.
Allora lui morendo disse: "Ho quello che mi merito, poichè ho avuto compassione di quella malvagia".
Morale: La favola mostra che i malvagi sono immutabili, anche se sono trattati con estrema bontà.]]></testo>
      </articolo>

  </sezione>
  <sezione id="4bda3e9c4f01fc3841445ed1bb5f886fd77b6c030defbb2fd12bdf7a30b36c39">
    <nome>Le favole di èsopo, volume 2</nome>
	  
      <articolo>
	    <titolo><![CDATA[Le due bisacce.]]></titolo>
        <testo><![CDATA[
Ciascun uomo porta due bisacce, una davanti, l'altra dietro, e ciascuna delle due è piena di difetti, ma quella davanti è piena dei difetti 
altrui, quella dietro, dei difetti dello stesso che la porta.
E per questo gli uomini non vedono i difetti che vengono da loro stessi, mentre vedono assai perfettamente quelli altrui.]]></testo>
      </articolo>

      <articolo>
	    <titolo><![CDATA[La fortuna del cavallo.]]></titolo>
        <testo><![CDATA[
Un giorno un cavallo, ricco d'ornamenti, venne incontro a un asino che, stanco e carico com'era, tardò a dargli la via. "Avrei una gran voglia - disse - di 
fracassarti a calci ". L'asino non rispose: e con un gemito chiamò testimoni gli dei. Passò qualche tempo.
Il cavallo durante una corsa, azzoppò e fu mandato a servire in campagna. Appena l'asino lo vide tutto carico di letame disse: "Ricordi - domandò - che boria e che 
pompa? E che n'hai avuto? Eccoti ridotto alla miseria che prima spregiavi.".
Morale: I felici che disprezzano l'umile, sanno essi quale sarà il proprio domani?]]></testo>
      </articolo>
   
      <articolo>
	    <titolo><![CDATA[Il granchio e la volpe.]]></titolo>
        <testo><![CDATA[
Quel giorno un paffuto granchio arancione, era proprio di ottimo umore. Se ne andava passeggiando allegramente per la spiaggia riscaldata dal sole, canticchiando 
la sua canzoncina preferita, una vecchia serenata imparata chissà dove. Egli si vantava spesso con gli altri abitanti del mare, della sua capacità di poter vivere 
tranquillamente sia dentro che fuori dall'acqua. E quelli, senza nascondere un pizzico d'invidia, lo osservavano camminare tranquillamente sulla terraferma. Ogni 
volta però, il buon granchio riportava ai suoi amici pesci un grazioso ricordino delle sue escursioni. Ma quel mattino egli non ne voleva proprio sapere di 
rientrare in acqua. Il cielo era tanto limpido e sereno da attirare l'ammirazione anche dei più indifferenti. Per questo il granchietto continuò la sua lunga 
passeggiata.
Nello stesso giorno, una giovane volpe insoddisfatta per la scarsità del suo pranzo quotidiano, si aggirava affamata per la spiaggia in cerca di qualcosa da 
mettere sotto i denti. Camminava molto arrabbiata con se stessa, per l'incapacità dimostrata a procurarsi del cibo quando vide, quasi per caso, l'ignaro granchio 
fermo sulla sabbia a contemplare il paesaggio.
La volpe gli si avvicinò curiosa e, con un balzo, gli piombò proprio davanti. Il povero granchio si prese uno di quegli spaventi memorabili, che rimangono bene 
impressi nei nostri ricordi per tutta la vita e, cercando di indietreggiare, si riparò con le zampine.
La volpe era decisa e pronta a mangiarselo in un sol boccone, pur non sapendo bene di che animale si trattasse. Fortunatamente il granchio, riavutosi dalla paura, 
riuscì a respingere il suo nemico, sfoderandogli le sue terribili tenaglie e pungendogli il muso. Dopo la fuga della volpe sconfitta, il granchio si tuffò in 
acqua e andò a raccontare la sua brutta avventura agli amici, spiegando quanto fosse più sicuro vivere nel mare!
Morale: Le persone che affrontano situazione nuove, senza averne l'esatta conoscenza finiscono sempre nei guai.]]></testo>
      </articolo>
   
      <articolo>
	    <titolo><![CDATA[Il cervo alla fonte e il leone.]]></titolo>
        <testo><![CDATA[
In una dolce giornata estiva, sotto un cielo limpido e azzurrissimo, un bellissimo cervo dalle lunghe e possenti corna, si stava abbeverando ad una fonte tanto 
cristallina, da riuscire a riflettergli la sua immagine come fosse uno specchio. Ammirando il proprio bell'aspetto fiero e slanciato, l'animale era orgoglioso di se 
stesso. Le sue lunghe e ramificate corna erano stupende e si ergevano decise verso l'alto, come fossero maestose corone. Il suo muso allungato era delicato e deciso 
come quello di un principe, e l'intero suo corpo era forte e robusto. Le uniche cose che a suo avviso non erano degne di lui, erano quelle sue zampette troppo fragili 
e delicate. E sì, se fossero state almeno un poco più grosse, non avrebbero stonato con il suo fisico possente.
Ma proprio mentre egli era tutto intento a rimirarsi, un brusco movimento alle sue spalle risvegliò la sua attenzione: qualcuno lo stava spiando! Si tratta va di 
un grosso leone, pronto a balzargli addosso alla prima occasione. Fortunatamente il cervo si accorse in tempo di lui, e riuscì ad allontanarsi cautamente dalla fonte 
per andare a nascòndersi dietro ad un grande cespuglio. L'enorme felino, però, riuscì senza difficoltà, a rintracciare la sua preda a causa delle lunghe corna di 
quest'ultima, che ne tradivano la presenza. Appena scovato, il cervo si lanciò in una velocissima fuga verso la salvezza. Le sue agili zampe correvano come non mai 
superando ogni ostacolo e portandolo al sicuro.
Quando finalmente l'animale fu lontano da ogni pericolo, potè fermarsi per riprendere fiato. "Che buffo," pensò il cervo, "io ammiravo tanto le mie belle corna ed 
invece esse mi hanno tradito, mentre invece, queste zampette, apparentemente fragili, che disprezzavo, mi hanno salvato la vita!"

Morale: La bellezza e la forza fisica non sono sempre d'aiuto, mentre le cose apparentemente più fragili possono diventare, nel momento del bisogno, grandi alleate.]]></testo>
      </articolo>
   
      <articolo>
	    <titolo><![CDATA[Il corvo e la volpe.]]></titolo>
        <testo><![CDATA[
Un corvo aveva rubato un pezzo di carne, ed era andato a posarsi su di un albero. Lo vide la volpe e le venne voglia di quella carne. Si fermò à suoi piedi e 
cominciò ad adularlo, facendo grandi lodi del suo corpo perfetto e della sua bellezza, della lucentezza delle sue penne, dicendo che nessuno era più adatto dì 
lui ad essere il re degli uccelli, e che lo sarebbe diventato senz'altro, se avesse avuto la voce.
Il corvo, allora, volendo mostrare che neanche la voce gli mancava, si mise a gracchiare con tutte le sue forze, e lasciò cadere la carne.
La volpe si precipitò ad afferrarla, e beffeggiò il corvo soggiungendo: " Se, poi, caro il mio corvo, tu avessi anche il cervello, non ti mancherebbe altro, per 
diventare re.".]]></testo>
      </articolo>
   
      <articolo>
	    <titolo><![CDATA[Il corvo malato.]]></titolo>
        <testo><![CDATA[
Tempo fa, un cucciolo di corvo, assai vivace e irrequieto, se ne andava a zonzo tutto il giorno sbirciando in faccende che non lo riguardavano. Ficcava il becco in ogni 
cosa, e non perdeva l'occasione di fare scherzi o dispetti ad ogni animale. Quel mattino però, la sua monelleria lo spinse a compiere ciò che non avrebbe mai dovuto 
fare. Si intrufolò infatti, in una piccola casa situata al limitare del bosco e, lesto lesto, rubò un bel pezzo di carne, sistemato sul davanzale della finestra 
spalancata. Per sua sfortuna, il contadino fece in tempo ad accorgersi del furto e, senza esitare, colpì il corvo con una pietra. Ecco fatto! Il ladro fu colpito in 
pieno. Quel pezzo di carne gli costò caro!
Ferito e spaventato, il corvetto se ne tornò al nido volando piano per il male, quindi si sdraiò sfinito, tra le braccia della sua cara mamma. Questa, disperata per 
le condizioni del figliolo, scoppiò in lacrime sfogando la propria preoccupazione.
"Oh, mammina!" Disse il cucciolo: "Prega il Signore per me, affinchè guarisca la mia ferita". La corva colma di tristezza rispose: "Povero piccolo mio, come puoi 
chiedere al Cielo un miracolo, se non ti sei nemmeno pentito del male commesso?". Solo in quel momento, il corvetto comprese la sua colpa e giurò a se stesso di non 
rubare mai più in vita sua.
Fortunatamente, la ferita riportata durante la scorribanda alla fattoria, si rimarginò in fretta e il cucciolo riacquistò le forze. Quando fu completamente guarito, 
potè tornare a svolazzare tra gli alberi ma, ricordandosi della promessa fatta, da quel giorno, non toccò più ciò che non gli apparteneva. Aveva imparato a sue 
spese il significato della parola "furto".
Morale: Gli insegnamenti appresi sulla propria pelle, sono i più severi e non potranno mai essere dimenticati.]]></testo>
      </articolo>
   
      <articolo>
	    <titolo><![CDATA[Il nibbio che voleva nitrire.]]></titolo>
        <testo><![CDATA[
Il nibbio, durante il primo periodo della sua esistenza, aveva posseduto una voce, certo non bella, ma comunque acuta e decisa. Egli, però, era sempre stato nutrito 
da una incontenibile invidia di tutto e di tutti. Sapeva di essere imparentato con l'aquila, ma questo, invece di costituire un vanto, non faceva altro che alimentare 
la sua gelosia: capiva di essere inferiore e si rodeva dalla rabbia per questo. Invidiava gli uccelli variopinti come il pappagallo e il pavone, lodati e vezzeggiati 
da tutti. Inoltre, si mostrava sprezzante nei riguardi dell'usignolo, dicendo tra sè:
"Sì, ha una bella vocetta, ma è troppo delicata e romantica! Roba da donnicciòle! Se devo cercare di migliorare la mia voce, certamente non prenderò come esempio 
questo stupido uccello. Io voglio una voce forte, che si imponga sulle altre!".
Era un bel giorno di primavera. Il nibbio se ne stava tranquillamente appollaiato sopra un ramo di faggio, riparato dalle fresche fronde della pianta. Inaspettato, 
giunse un cavallo accaldato che, cercando un po' di refrigerio, andò a riposarsi all'ombra dell'albero.
Sdraiandosi con l'intenzione di fare un sonnellino, l'equino, inavvertitamente si punse con un cardo spinoso e, dal dolore, lanciò un lungo e acutissimo nitrito.
"Oh, che meraviglia!" Esclamò il nibbio con entusiasmo. Questa è la voce che andrebbe bene per me: acuta, imponente e inconfondibile!".
Il nibbio cominciò da quel mattino, ad esercitarsi nell'imitazione di quel verso meraviglioso. Provò e riprovò scorticandosi la gola, ma inutilmente. Quando, 
dopo molti tentativi senza successo, si rassegnò a tornare alla sua voce originale, ebbe una brutta sorpresa: gli era sparita a furia di sforzarla! Così dovette 
accontentarsi di emettere un suono insignificante e rauco per tutta la vita!.
Morale: Chi, mosso da invidia, cerca di imitare ciò che è al di fuori della sua natura, perde anche le proprie doti originali.]]></testo>
      </articolo>
   
      <articolo>
	    <titolo><![CDATA[Il tordo.]]></titolo>
        <testo><![CDATA[
Il caldo nido della mamma accoglieva dentro sè, quattro bellissimi tordi appena nati. I piccoli aspettavano costantemente il cibo con il beccuccio spalancato, fiduciosi 
di ciò che la loro premurosa madre gli avrebbe portato, e accogliendola sempre con gridolini di gioia. L'unico a non essere soddisfatto, era il più grandicello dei 
fratellini. Egli pretendeva qualcosa di meglio, per placare la propria fame. Quei vermicelli e quelle bacche marce che la solerte mamma gli portava ogni giorno, non 
andavano certo bene per soddisfare un palato fino come il suo!
Quando giunse finalmente all'età giusta per poter volare e procurarsi il cibo che desiderava, il tordo si allontanò dal nido, e così si diede subito da fare per 
cercare prelibate leccornie. Cominciò a svolazzare da una pianta all'altra, arricciando il becco disgustato alla vista di insulse bacche o frutta appassita. Durante 
uno dei suoi giri d'ispezione, però, il tordo capitò su una rarissima pianta di mirto. Attirato da quella prelibatezza, l'uccellino si tuffò tra i suoi rami e fece 
una bella scorpacciata. Soddisfatto per l'ottimo cibo, decise di tornare in quel luogo anche il mattino successivo. Con quel proposito nel cuore, rientrò nel suo nido 
senza accorgersi di essere stato spiato da un uccellatore! Quest'uomo, appassionato di volatili, notando la predilezione che il tordo aveva per quella pianta, spalmò 
di nascosto un po' di vischio su alcuni ràmi. Il giorno seguente il giovane tordo volò sicuro verso la pianta di mirto, pronto a farsi una nuova scorpacciata, ma 
appena posò le zampine sui rami, rimase imprigionato dalla sostanza collosa. Terrorizzato, egli cominciò a piangere e gridare così forte, che fu possibile udire la 
sua voce a miglia di distanza. Fortunatamente, prima dell'arrivo dell'uccellatore, la mamma accorse dal suo figliolo riuscendo con pazienza a liberargli le zampine e 
a riportarlo al nido. Questa volta il tordo se l'era vista proprio brutta, a causa della sua golosità!
Molti uomini, incapaci di resistere ai peccati di gola, rischiano di perdere la salute e, a volte, persino la vita.]]></testo>
      </articolo>
   
      <articolo>
	    <titolo><![CDATA[L'inverno e la primavera.]]></titolo>
        <testo><![CDATA[
La Primavera e l'Inverno sono due stagioni completamente opposte, che non sono mai riuscite a trovare la corretta armonia per andare d'accordo. Fortunatamente esse non 
devono convivere, infatti, quando compare una, deve umilmente ritirarsi l'altro.
Un giorno il signor Inverno si trovò faccia a faccia con la giovane signorina Primavera. L'anziana stagione, con quella sua aria sapiente, prese a dire: "Mia cara 
amica, tu non sai essere decisa e determinata. Quando giunge il tuo periodo annuale, le persone e gli animali ne approfittano per precipitarsi fuori dalle loro case 
o dalle loro tane, e si riversano in quei prati che tu, con tanta premura, hai provveduto a far fiorire. Essi strappano i giovani arbusti, calpestano senza pietà 
l'erba, e assorbono ogni sorso di quel sole splendente che, col tuo arrivo, diventa più caldo. I tuoi frutti vengono ignobilmente raccolti e divorati, e infine, con 
il baccano e la cagnara che tutti fanno, non ti permettono neppure di riposare in pace. Invece io incuto timore e rispetto con le mie nebbie, il freddo e il gelo. 
La gente si rintana in casa, e non esce quasi mai per paura del brutto tempo, e così mi lascia riposare tranquillo".
La bella e dolce Primavera, colpita da quelle parole, rispose: "Il mio arrivo è desiderato da tutti e le persone mi amano. Tu non puoi nemmeno immaginare cosa 
significhi essere tanto apprezzati. E' una sensazione bellissima che non potrai mai provare, perchè con il freddo che porti, al tuo arrivo anche i cuori più caldi si 
raggelano". L'inverno non disse più niente, e si fermò a riflettere. Forse, essere ammirati ed amati dagli altri, poteva anche essere una bella sensazione.

Morale: Per ottenere rispetto ed amore, non serve utilizzare la forza ed incutere paura, invece i migliori risultati si ottengono con la bontà e la sensibilità.]]></testo>
      </articolo>
   
      <articolo>
	    <titolo><![CDATA[L'aquila dalle ali mozze e la volpe.]]></titolo>
        <testo><![CDATA[
Una volta un'aquila fu catturata da un uomo. Questi le mozzò le ali e poi la lasciò andare, perchè vivesse in mezzo al pollame di casa.
L'aquila stava a capo chino, e non mangiava più per il dolore: sembrava un re in catene.
Poi la comperò un altro, il quale le strappò le penne mozze e, con un unguento di mirra, gliele fece ricrescere.
Allora l'aquila prese il volo, afferrò con gli artigli una lepre e gliela portò in dono.
Ma la volpe che la vide, ammonì:
"I regali non devi farli a questo, ma piuttosto al padrone di prima: questo è già buono per natura; l'altro invece è meglio che tu lo rabbonisca, perchè non ti 
privi delle ali se ti acchiappa di nuovo".
Sta bene ricambiare generosamente i benefattori, ma bisogna anche guardarsi prudentemente dai malvagi.]]></testo>
      </articolo>

  </sezione>

  <sezione id="63ec2e13ad2a01433128d3503d5fe36e518f7d576fcf92577d42554570dd7628">
    <nome>Le favole di èsopo, volume 3</nome>

      <articolo>
	    <titolo><![CDATA[L'aquila e lo scarafaggio.]]></titolo>
        <testo><![CDATA[
Un'aquila inseguiva una lepre per catturarla. Questa non sapeva come trovare aiuto; così, visto uno scarafaggio, il solo essere in cui il caso la fece imbàttere, si 
diede a supplicarlo. Lo scarafaggio la rassicurò e, appena l'aquila gli si avvicinò, prese a scongiurarla perchè non gli portasse via la povera lepre. Ma l'aquila, 
non si curò di quel piccolo insetto nero, e divorò la lepre proprio sotto i suoi occhi.
Memore dell'offesa, lo scarafaggio, da allora, prese a seguire l'aquila con costanza: osservava i luoghi dove quella faceva il nido e deponeva le uova; volava al nido, 
si posava sulle uova, e le faceva rotolare provocandone la rottura.
Cacciata da tutti i luoghi, l'aquila un giorno si rivolse a Giove e lo pregò di procurarle un luogo sicuro, dove poter fare le sue covate. Giove le permise di deporre 
le uova nel proprio grembo. Ma lo scarafaggio ideò uno stratagemma: fece una pallottola di sterco, volò sopra il grembo di Giove, e ve lo lasciò cadere.
Il dio, per liberarsi da quella sporcizia, si alzò in piedi con uno scatto e, senza rendersene conto, fece cadere a terra le uova.
Da quel tempo, si dice che nella stagione in cui appaiono gli scarafaggi, le aquile non fàcciano il nido.]]></testo>
      </articolo>
   
      <articolo>
	    <titolo><![CDATA[La cornacchia e la brocca.]]></titolo>
        <testo><![CDATA[
Una cornacchia, mezza morta di sete, trovò una brocca che una volta era stata piena d'acqua. Ma quando infilò il becco nella brocca, si accorse che vi era rimasto 
soltanto un pò d'acqua sul fondo.
Provò e riprovò, ma inutilmente, e alla fine fu presa da disperazione.
Le venne un'idea e, preso un sasso, lo gettò nella brocca.
Poi prese un altro sasso, e lo gettò nella brocca.
Ne prese un altro, e gettò anche questo nella brocca.
Ne prese un altro, e gettò anche questo nella brocca.
Ne prese un altro, e gettò anche questo nella brocca.
Ne prese un altro, e gettò anche questo nella brocca.
Piano piano vide l'acqua salire verso di sè, e dopo aver gettati altri sassi, riuscì a bere e a salvare la sua vita.]]></testo>
      </articolo>
   
      <articolo>
	    <titolo><![CDATA[La pulce e il bue.]]></titolo>
        <testo><![CDATA[
Quel giorno una piccola pulce, sembrava meno vivace del solito. Le sue minuscole alette non avevano voglia di scuòtersi, e le zampettine, che normalmente la portavano a 
saltellare avanti e indietro, erano pressochè immobili. Era una pulce graziosa e nervosetta, anche se quel mattino la noia pareva essersi impossessata di lei. Per 
vivacizzare le sue ore decise di andare a trovare il bue della fattoria. Il grande animale pascolava quieto, nelle verdeggianti distese erbose che circondavano le 
stalle, scuotendo di tanto in tanto la sua lunga coda sotto i caldi raggi del sole.
Con agili piroette l'animaletto andò a posarsi davanti a lui. "Salve!" Strillò con un vocino acuto. "Oh, buongiorno". Rispose gentilmente il bue, avvicinando il suo 
grosso muso al minuscolo corpicino dell'insetto. "Sai", disse la piccolina, "avevo voglia di chiacchierare con qualcuno".
"Bene, e di cosa vogliamo parlare?" Chiese il bue. "Non so..., raccontami un pò del tuo lavoro."
"Io lavoro per l'uomo e svolgo duri compiti. Il mio padrone è un contadino, e per lui tiro l'aratro, obbedendo a ogni suo ordine". Spiegò il bue. "Che buffo!" 
Squittì la piccola pulce "Io invece non prendo ordini da nessuno, e mi riposo quando ne ho voglia. L'unica cosa a cui devo fare attenzione, è di non essere schiacciata 
dalle manacce di qualcuno. Ma tu cosa ne ricavi da tanta fatica?" Il bue, con un moto di commozione nella voce, mormorò: "Ecco vedi, quelle mani di cui tu hai paura, 
si trasformano per me in tenere carezze". Mentre parlava alcune lacrime di gioia gli scivolarono lungo il muso. "L'uomo apprezza il lavoro che svolgo per lui, e mi 
ripaga con tanto affetto." La pulce, stupita dal pianto del suo amico, si allontanò piano ripensando a quanto udito. Chissà, forse quell'affetto di cui il bue 
parlava con tanta commozione, era veramente un bel premio.

Morale: A volte è difficile comprendere, come per certe persone realmente disinteressate, l'affetto possa costituire la migliore ricompensa del loro operato.]]></testo>
      </articolo>
   
      <articolo>
	    <titolo><![CDATA[La volpe e l'uva.]]></titolo>
        <testo><![CDATA[Una volpe che aveva fame, come vide su una vite dei grappoli sospesi, volle impadronirsene ma non poteva.
Allontanandosi disse fra sè: "Sono acerbi". Così anche alcuni uomini, non potendo raggiungere i propri scopi per inettitudine, accusano le circostanze.]]></testo>
      </articolo>
   
      <articolo>
	    <titolo><![CDATA[Il leone e il cinghiale.]]></titolo>
        <testo><![CDATA[
D'estate, quando il calore provoca la sete, un leone e un cinghiale andarono a bere a una piccola fonte, e cominciarono a litigare su chi dei due dovesse dissetarsi 
per primo. La lite si inasprì fino a trasformarsi in duello mortale. Ma ecco che, mentre si volgevano un momento per riprendere fiato, scorsero degli avvoltoi che 
stavano lì ad aspettare il primo che sarebbe caduto, per mangiàrselo. A tal vista, ponendo fine al duello, dichiararono:
"Meglio diventare amici che diventar pascolo di avvoltoi e di corvi".]]></testo>
      </articolo>
   
      <articolo>
	    <titolo><![CDATA[Il leone e l'asino.]]></titolo>
        <testo><![CDATA[
Un asinello un po' troppo vanesio, si vantava sempre con gli altri animali, del proprio coraggio e della propria forza. Un giorno ricevette una inaspettata proposta 
dal più importante felino della foresta: il leone.
Costui disse all'asino: "Ho pensato che, in fondo, potremmo esserci di reciproco aiuto. Vorrei che tu mi aiutassi nelle battute di caccia e per questo avrei deciso di 
costituire una società con te" Onoratissimo, l'asinello rispose: "Sono lusingato della tua richiesta e accetto volentieri!"
Così ebbe inizio la loro collaborazione reciproca.
Una mattina, di buon ora, si incamminarono verso una caverna dove avevano visto rifugiarsi un numeroso gruppo di capre selvatiche. Il Re degli animali si fermò sulla 
soglia con l'intenzione di catturare le prede una per volta appena sarebbero uscite dal rifugio. L'asino, invece, si era intrufolato nella grotta ed aveva cominciato a 
lanciare ragli acutissimi per spaventare le povere bestiole causando un incredibile putiferio. Le capre terrorizzate ruzzolarono una sull'altra e si precipitarono 
verso l'uscita dove però, trovarono ad attenderle l'astuto leone che riuscì ad imprigionarle tutte.
Quindi, finalmente l'asino uscì dalla grotta e, con aria trionfate esclamò:
"Hai visto come sono stato bravo? Sono un grande cacciatore! Sarai contento del tuo socio!"
"Certo!" Rispose con una risata il leone "Anzi, a dirti la verità, avrei avuto anch'io paura di te se non ti conoscessi bene e non sapessi che sei solo un asinello!"
Tutto soddisfatto l'asino andò buono, buono a brucare un po' d'erba mentre il leone si apprestava a fare un succulento banchetto!

Morale: Le persone che, valendo poco, si vantano esageratamente con chi le conosce bene, rischiano di essere beffate.]]></testo>
      </articolo>
   
      <articolo>
	    <titolo><![CDATA[Il leone e il topo.]]></titolo>
        <testo><![CDATA[
Mentre un leone dormiva in un bosco, topi di campagna facevano baldoria. Uno di loro, senza accorgersene, nel correre si buttò su quel corpo sdraiato. Povero 
disgraziato! Il leone con un rapido balzo lo afferrò, deciso a sbranarlo. Il topo supplicò clemenza: in cambio della libertà, gli sarebbe stato riconoscente per 
tutta la vita. Il re della foresta scoppiò a ridere e lo lasciò andare.
Passarono pochi giorni ed egli ebbe salva la vita proprio per la riconoscenza del piccolo topo. Cadde, infatti, nella trappola dei cacciatori e fu legato al tronco di 
un albero. Il topo udì i suoi ruggiti di lamento, accorse in suo aiuto e, da esperto, si mise a rodere la corda. Dopo averlo restituito alla libertà, gli disse:
- Tempo fa hai riso di me perchè credevi di non poter ricevere la ricompensa del bene che mi hai fatto. Ora sai che anche noi, piccoli e deboli topi, possiamo essere 
utili ai grandi.]]></testo>
      </articolo>
   
      <articolo>
	    <titolo><![CDATA[Il leone e il toro.]]></titolo>
        <testo><![CDATA[
Un leone da lungo tempo meditava di uccidere un forte toro. Un giorno decise di riuscire nel suo intento con l'astuzia.
Gli fece sapere di aver catturato un montone e lo invitò al banchetto. Aveva preparato tutto per assalirlo, una volta seduto a tavola il toro andò all'appuntamento: 
vide molte pentole, lunghi spiedi, ma di montone nessuna traccia.
Allora, senza dire neanche una parola, se ne andò. Il leone lo richiamò e gli chiese il motivo del suo comportamento, visto che non gli era stato fatto nessun 
affronto. E il toro rispose: - Ho una buona ragione per andarmene: vedo tutto pronto per cucinare non un montone, ma un toro.]]></testo>
      </articolo>
   
      <articolo>
	    <titolo><![CDATA[Il leone, l'orso e la volpe.]]></titolo>
        <testo><![CDATA[
Quella mattina un grande orso bruno, era proprio affamato. Vagava con la lingua di fuori per la foresta in cerca di un po' di cibo quando all'improvviso vide, nascosto 
tra i cespugli, un bel cesto ricolmo di provviste abbandonato sicuramente da qualche cacciatore. Fuori di sè dalla gioia si tuffò su quell'insperato tesoro culinario 
ma, proprio nello stesso momento ebbe la medesima idea anche un grosso leone che non mangiava da alcuni giorni. I due si trovarono faccia a faccia e si studiarono con 
espressione rabbiosa.
'Questo cesto appartiene a me!" Urlò l'orso.
"Bugiardo!" Ruggì il leone infuriato.
In men che non si dica esplose una lotta terribile tra i contendenti i quali si azzuffarono insultandosi senza riserva. Intanto, poco distante, una giovane volpe 
passeggiava tranquilla per il bosco occupandosi delle proprie faccende. All'improvviso venne attirata da insolite urla e si avvicinò al luogo di provenienza per 
scoprire di cosa si trattasse.
Appena vide i due animali impegnatissimi a lottare come matti ed il cesto di cibo abbandonato vicino a loro, le balenò un'idea. Quatta, quatta si avvicinò al paniere, 
lo afferrò e fuggi via andando a mangiare in pace in un luogo sicuro. Quando, sia il leone che l'orso, sfiniti per l'estenuante baruffa sostenuta, decisero di spartirsi 
le provviste dovettero fare i conti con un'amara sorpresa. Il cesto era sparito e al suo posto trovarono unicamente le impronte di una volpe, sicuramente molto furba!
Morale: E' inutile contendersi violentemente qualcosa che, a causa della nostra distrazione, può diventare patrimonio di un'altra persona! ]]></testo>
      </articolo>
   
      <articolo>
	    <titolo><![CDATA[La leonessa e la volpe.]]></titolo>
        <testo><![CDATA[
Serenamente accucciate all'ombra di una fresca pianta situata nel cuore della foresta, una tranquilla leonessa e una placida volpe, chiacchieravano tra loro come due 
vecchie amiche, discutendo del più e del meno.
Per un ascoltatore attento non era difficile però, scoprire che, nascoste nelle loro parole, vi era racchiuso un pizzico d'invidia. In effetti, la volpe, desiderava 
possedere lo stesso coraggio e l'identica sicurezza che alimentavano il comportamento dell'amica la leonessa, mentre a questa sarebbe piaciuto conquistare la celebre 
furbizia dell'altra. Nonostante le piccole gelosie racchiuse nei loro cuori, entrambe mantenevano un rapporto forzatamente cortese, scambiandosi sorrisi ed esagerati 
complimenti.
Finchè, un giorno, passeggiando insieme nel bosco con i rispettivi cuccioli che trotterellavano amabilmente intorno a loro, giocando e rincorrendosi fra gli alberi, 
la volpe non riuscì più a trattenere una frase alimentata unicamente dall'invidia. "Mia cara " disse atteggiandosi a gran dama e indicando con lo sguardo i suoi 
piccoli, "tu avrai anche un portamento da regina, possiedi grande forza e vigore, ma, in quanto a madre, devi ammettere che io sono più portata. Guarda i miei cinque 
volpacchiotti come giocano felici tra loro. Invece tu hai messo al mondo un solo figliolo e, poveretto, sembra tanto triste senza fratelli!"
Evitando di scomporsi, la leonessa rispose: "Certo amica mia, io ho partorito un solo cucciolo. Ma questo piccolo vale più d'ogni altro animale. Egli è un leone e, 
una volta cresciuto, sarà un Re!" Non potendo ribattere niente la volpe si limitò ad ingoiare la propria gelosia accettando ciò che la natura aveva dispensato.
Morale: E' inutile invidiare ciò che non si possiede perchè ognuno dispone di quello che la natura gli ha attribuito.]]></testo>
      </articolo>
   
      <articolo>
	    <titolo><![CDATA[Il leone va alla guerra.]]></titolo>
        <testo><![CDATA[
Il leone, re della foresta, decise un bel giorno di fare una guerra e, come fanno tutti i re, diramò un bando fra tutti gli animali suoi sudditi.
-Gli animali- diceva il bando -vengano da ogni parte della foresta per aiutare il loro re a fare la guerra. Vengano tutti, senza nessuna esclusione,
per prendervi parte.

Vennero tutti, dai più grandi ai più piccoli. Tutti erano stati invitati perchè il leone aveva detto che tutti avrebbero avuto un compito in guerra
E quando tutti gli animali furonoriuniti dabanti al re e ai suoi ministri, il leone cominciò ad assegnare a dognuno il proprio compito. Disse all'elefante:
-Tu hai molta forza. Combatterai, ma porterai anche l'artiglieria e tutto quello che occorre ai tuoi compagni.
Poi disse alla volpe: -Tu che sei il più furbo degli animali, mi aiuterai ad ingannare il nemico.
-E tu- disse all'orso -che sei forte e agile, sarai utile quando dovremo assalire le fortezze. Scavelcherai le mura e conquisterai in breve tempo le città.

Ad uno a uno il leone chiamò tutti gli animali e trovò per ognuno un compito preciso per la guerra che stava per cominciare. Quando comparvero davanti al re
gli asini e le lepri, i ministri e i consiglieri gli dissero:
-Questi sono animali inutili alla nostra guerra. Gli asini sono sciocchi e le lepri paurose e timide, che cosa ne facciamo? Mandiamoli via.

Ma il leone rispose ai suoi vonsiglieri e ministri:
-L'asino ha una voce più forte della mia. Sarà un'ottima tromba per chiamare a raccolta i soldati. La lepre è velocissima e porterà i messaggi da un luogo 
all'altro. Il leone che era saggio sapeva che nessuno era inutile e disse:
-Dovete imparare che tutti sono utili se usati al momento opportuno e sfruttando le loro capacità.]]></testo>
      </articolo>
   
      <articolo>
	    <titolo><![CDATA[La lepre e la tartaruga.]]></titolo>
        <testo><![CDATA[
La lepre un giorno si vantava con gli altri animali: Nessuno può battermi in velocità - diceva - Sfido chiunque a correre come me.
-La tartaruga, con la sua solita calma, disse: - Accetto la sfida.
-Questa è buona! - esclamò la lepre; e scoppiò a ridere.
-Non vantarti prima di aver vinto replicò la tartaruga. - Vuoi fare questa gara? -Così fu stabilito un percorso e dato il via.

La lepre partì come un fulmine: quasi non si vedeva più, tanto era già lontana. Poi si fermò, e per mostrare il suo disprezzo verso la tartaruga si sdraiò a 
fare un sonnellino. La tartaruga intanto camminava con fatica, un passo dopo l'altro, e quando la lepre si svegliò, la vide vicina al traguardo. Allora si mise a 
correre con tutte le sue forze, ma ormai era troppo tardi per vincere la gara.

La tartaruga sorridendo disse: "Non serve correre, bisogna partire in tempo."]]></testo>
      </articolo>
   
      <articolo>
	    <titolo><![CDATA[I lupi e i cani.]]></titolo>
        <testo><![CDATA[
Era una regione fredda e ostile quella in cui viveva il grande branco del lupo più furbo e intelligente che si fosse mai visto. I suoi simili lo seguivano con 
rispetto e obbedivano ad ogni suo ordine, timorosi di con tradirlo ben conoscendo la portata della sua forza. Esso era soprannominato "Il Pirata" a causa di quella 
benda scura che gli copriva l'occhio sinistro perso in chissà quali battaglie.
Molte giovani lupe si erano innamorate di lui, colpite da quel suo fare sicuro e deciso e da quella sua aria sempre un poco malinconica. Ma il lupo non aveva voluto 
formare una famiglia perchè quel suo spirito di avventuriero gli impediva di avere un focolare dove vivere. Ultimamente però, quel vecchio lupo aveva dei problemi. 
Si trattava del cibo. Purtroppo il gelo dell'inverno aveva fatto fuggire ogni preda e distrutto ogni raccolto facendo scarseggiare il mangiare. Inoltre un feroce 
branco di cani selvatici si aggirava da quelle parti, rubando e invadendo ogni cosa appartenente ai lupi. Per questo decise di affrontare il comandante dei cani in 
un'unica e decisiva battaglia al termine della quale il vincitore avrebbe preso pieno possesso di tutto il territorio scacciando il perdente. I cani, muniti di 
prepotenza e spavalderia, accettarono volentieri il confronto sicuri di sconfiggere gli avversari.
L'esito della battaglia fu invece favorevole per i lupi guidati dall'abilissimo lupo che ormai abituato alla lotta, sferrò un attacco compatto e decisivo. I cani, 
disordinati e divisi cercarono di difendersi in qualche modo ma persero comunque la guerra fuggendo via sconfitti.
"La migliore arma per vincere qualsiasi battaglia è l'unione!" Spiegò al suo felice branco di lupi. "I cani appartenevano a razze diverse ed era impossibile 
riuscire a coordinarli. Per questo abbiamo vinto!" Così, in un coro di grida gioiose i lupi riacquistarono la padronanza del loro territorio.]]></testo>
      </articolo>
   
      <articolo>
	    <titolo><![CDATA[Il lupo e il pastore.]]></titolo>
        <testo><![CDATA[Un lupo andava al seguito di un gregge di pecore, senza far loro alcun male. Il pastore, sulle prime, lo teneva a bada come un nemico, e lo 
		sorvegliava con estrema diffidenza. Ma quello ostinatamente lo seguiva, senza arrischiare il minimo tentativo di rapina. Così gradatamente il pastore si 
		convinse di avere in lui un custode, piuttosto che un nemico intenzionato a danneggiarlo. Un giorno ebbe bisogno di recarsi in città, gli lasciò le pecore 
		in custodia e partì tranquillo. Ma il lupo seppe cogliere l'occasione: si lanciò sul gregge e ne fece strage sbranandone una gran parte. Il pastore, quando 
		fu di ritorno e vide la rovina del suo gregge, esclamò: - Mi sta bene! Quale stupidità mi ha spinto ad affidare le pecore ad un lupo?
Allo stesso modo, coloro che affidano i propri beni a persone avide naturalmente li perdono.]]></testo>
      </articolo>
   
      <articolo>
	    <titolo><![CDATA[Il lupo sazio e la pecora.]]></titolo>
        <testo><![CDATA[
Quello era davvero un gran giorno per un lupo rinomato in tutto il contado per la sua insaziabile fame. Infatti, senza neppure alzare un dito egli era riuscito a 
procurarsi ottime prede trovate casualmente a terra perchè colpite da qualche cacciatore e si era preparato un pranzo degno di Re! Il lupo, dopo avere abbondantemente 
mangiato, si inoltrò nella foresta per fare due passi. Fu così che incontrò una mansueta pecorella la quale, terrorizzata dal temibile animale notoriamente suo 
nemico, non riuscì neppure a muoversi, paralizzata dallo spavento. Il lupo, più per istinto che per altre ragioni, afferrò la preda tenendola stretta, stretta. 
Ma solo dopo averla catturata si rese conto di essere talmente sazio da non avere più alcun appetito. Occorreva trovare una valida giustificazione per poter liberare 
quella pecora senza fare brutta figura.
"Ho deciso" Disse quindi il lupo "di lasciarti andare a condizione che tu sappia espormi tre desideri con intelligenza. La pecorella sconcertata, dopo aver pensato 
un istante rispose: "Bè, anzitutto avrei voluto non averti mai incontrato. Seconda cosa, se proprio ciò doveva avvenire, avrei voluto trovarti cieco. Ma visto che nessuno di questi due desideri è stato esaudito, adesso vorrei che tu e tutta la tua razza siate maledetti e facciate una brutta fine perchè mi avete reso la vita impossibile e avete mangiato centinaia di mie compagne che non vi avevano fatto alcun male!"
Inaspettatamente il lupo, invece di adirarsi come prevedibile, dichiarò:
"Apprezzo la tua sincerità. Hai avuto molto coraggio a dirmi ciò che realmente pensavi per questo ti lascerò libera!" Così dicendo liberò la pecorella e, con 
un cenno di saluto, la invitò ad allontanarsi.

Morale: La sincerità è una dote apprezzata da persone intelligenti capaci di non offendersi davanti a dichiarazioni leali.]]></testo>
      </articolo>
   
      <articolo>
	    <titolo><![CDATA[Il nibbio e il serpente.]]></titolo>
        <testo><![CDATA[
Un giovane serpentello se ne andava tranquillo strisciando fra una pietra e l'altra, godendosi i caldi raggi del primo sole primaverile. L'aria era tiepida e carica 
di un buon profumo di fiori e ogni animale si sentiva rasserenato da quel clima dolce. Il piccolo serpente si muoveva piano nel prato quando all'improvviso una 
spaventosa ombra si proiettò sul suo cammino. L'animale preoccupato alzò il testino per guardare da dove provenisse la macchia scura e solo allora scopri che un 
terribile nibbio stava puntando dritto dritto su di lui!
Il poverino non ebbe nemmeno il tempo di scappare perchè in un lampo il volatile gli piombò addosso afferrandolo con il becco. Il serpente fu, così, sol levato 
in cielo da quel rapace che, senza avere pietà per le sue grida volò via il più velocemente possibile.
"Lasciami andare!" Implorava lo sfortunato animaletto "Non ti ho fatto niente!" Ma il nibbio non l'ascoltò neppure.
A quel punto il serpentello si rivoltò su se stesso e con un'abile mossa diede un morso al suo nemico. Finalmente il volatile colpito dal veleno della sua preda 
fu costretto ad aprire il becco liberando il serpente che cadde a terra senza farsi male Il nibbio invece, con la vista annebbiata e senza più forze a causa del 
morso velenoso, precipitò sul terreno a peso morto riportando parecchie ferite. Quando il volatile era ancora stordito, il serpentello gli si avvicinò e gli 
disse: "Ben ti sta! Io non volevo farti del male ma tu mi ci hai costretto e adesso ne paghi le conseguenze!" Trascorsero due giorni interi prima che il nibbio 
potesse riprendere a volare ma, a partire da quella volta egli si tenne sempre ad una certa distanza da tutti i serpenti!
Morale: Chi si dimostra prepotente e malvagio prima o poi paga di persona per le sue cattiverie.]]></testo>
      </articolo>
   
      <articolo>
	    <titolo><![CDATA[Il pescatore che batteva l'acqua.]]></titolo>
        <testo><![CDATA[
Un pescatore pescava in un fiume.
Dopo aver teso le reti e sbarrato la corrente dall'una all'altra riva, batteva l'acqua con una pietra legata a una funicella, perchè i pesci, fuggendo all'impazzata, 
andassero ad impigliarsi tra le maglie.
Vedendolo intento a quest'operazione, uno degli abitanti del luogo si mise a rimproverarlo perchè insudiciava il fiume e rendeva loro impossibile di bere un po' 
d'acqua limpida.
E quello rispose: "Ma se non intorbido così l'acqua, a me non resta che morir di fame".
Così anche negli Stati, per i demagoghi gli affari vanno bene specialmente quando essi son riusciti a seminare il disordine nel loro paese.]]></testo>
      </articolo>
   
      <articolo>
	    <titolo><![CDATA[Il pipistrello, il rovo e il gabbiano.]]></titolo>
        <testo><![CDATA[
Molto tempo fa, un pipistrello, un rovo e un gabbiano si riunirono in un isolotto per formare una strana società commerciale fondata sulla vendita di stoffe e di rame. 
Il rovo possedeva una buona quantità di lana, seta e cotone procurate grazie al duro lavoro dei suoi antenati. Egli aveva conservato i suo averi nell'attesa di una 
buona occasione per poterli rivendere. Il pipistrello, essendo il più abile dei tre negli affari, si prodigò per procurare il denaro necessario per l'acquisto di una 
buona imbarcazione sulla quale trasportare i. materiale fino al continente. Per riuscirvi fece parecchi debiti con degli strozzini ai quali avrebbe dovuto restituire 
il doppio dei soldi prestati. Comunque, con il discreto gruzzoletto che ebbe a disposizione egli comprò una piccola barca a remi.
Il gabbiano invece aveva adocchiato un buon quantitativo di rame abbandonato da qualche mercante. Munitosi di pazienza recuperò tutto quel tesoro che sarebbe servito 
per la loro società.
Giunse infine il gran giorno. I tre avevano caricato ogni cosa sulla barchette ed erano ormai pronti per partire. "Speriamo che questa barca sia abbastanza robusta!" 
Disse il gabbiano preoccupato. "Se il tempo si manterrà calmo andrà tutto benissimo". Rispose il pipistrello.
Finalmente gli amici si imbarcarono e partirono. Ma durante la sera, un terribile temporale fece ribollire le acque del mare le cui onde gigantesche inghiottirono 
senza pietà la piccola barca. I tre compagni fortunatamente si salvarono perdendo però ogni cosa. Da quel giorno il pipistrello incapace di ripagare i debiti uscì 
solo di notte per evitare di incontrare gli strozzini che volevano indietro il loro denaro; il gabbiano imparò a rimanere appollaiato sopra scogli marini nella 
speranza che le acque gli restituissero il suo rame; infine, il rovo aguzzò le sue spine strappando i vestiti dei passanti nell'attesa di ricostruire, con i brandelli 
procurati, il suo prezioso patrimonio di stoffe ormai perdute.]]></testo>
      </articolo>
   
      <articolo>
	    <titolo><![CDATA[Lo scherzo del pastore.]]></titolo>
        <testo><![CDATA[
Un pastorello conduceva ogni giorno le sue pecorelle a pascolare.
Si annoiava molto e così decise di fare uno scherzo a tutta la gente del villaggio.
- AiutoÂ al lupo al lupo. Cominciò allora agridare con quanto fiato aveva in gola
Tutti i contadini accorsero armati di forconi e randelli, ma quando arrivarono nel grande prato non videro neanche l'ombra del lupo. Il pastorello rideva a crepapelle:
- Era solo uno scherzo e voi ci siete cascati!!!
Qualche giorno dopo ripetè lo stesso e i contadini allarmati giunsero di corsa la prato.
Presto si accorsero che il pastorello si era giocato un'altra volta di loro.
Un giorno arrivò d'improvviso un intero branco di lupi; il pastorello cominciò a gridare disperatamente:
- Al lupo al lupo.
Ma i contadini , credendo a un altro scherzo, non si mossero più. Indisturbati, i lupi, fecero strage di pecore e agnelli.

Morale: Chi mente sempre non è più creduto quando dice la verità]]></testo>
      </articolo>
   
      <articolo>
	    <titolo><![CDATA[La scimmia e il cammello.]]></titolo>
        <testo><![CDATA[
Quello era un giorno particolarmente importante. Infatti, dalla foresta era partito un invito rivolto ai delegati di ogni specie animale che avrebbero dovuto riunirsi 
in una assemblea durante la quale si sarebbe discusso di un argomento molto serio. Non mancò proprio nessuno. Il primo a prendere la parola fu il leone, indiscusso Re 
degli animali. Nel rispettoso silenzio generale egli disse: "Carissimi sudditi, ci siamo riuniti oggi allo scopo di stabilire una pace duratura tra noi, eliminando 
ogni diverbio e ogni invidia per riuscire così ad affrontare insieme gli eventuali pericoli provocati dall'uomo alla natura". Il discorso continuò a lungo, 
sottolineato da applausi di assenso. Erano dunque tutti d'accordo: era necessario unirsi per superare qualsiasi problema.
Al termine dell'assemblea, ogni animale prese parte al grande pranzo organizzato per l'occasione. Ci fu cibo in abbondanza e bevande a volontà. Quando tutti furono 
sazi e soddisfatti qualcuno chiese alla scimmia, notoriamente allegra e vivace, di allietare la cerimonia con qualche spettacolo divertente. Questa, senza farsi 
pregare, salì sulla pedana e con agilità e simpatia diede inizio ad un numero spassosissimo ricco di salti acrobatici, capriole e danze. Estasiati gli spettatori 
applaudirono come non mai, divertiti dall'abilità di quell'insolito comico.
L'unico che rimase in silenzio fu il cammello che, geloso del successo ottenuto dalla scimmia, decise di esibirsi anch'egli sul palco attirando l'attenzione su di sè. 
Questo buffo animale diede il via ad un balletto goffo e sgraziato. Egli non era affatto agile nè divertente. Tra i fischi generali fu così costretto a ritirarsi 
nascondendosi in un angolo dove ripensò ai buoni propositi di cui si era discusso durante l'assemblea: certo, per restare tutti uniti ed amici egli doveva cominciare 
ad ingoiare un po' della propria invidia.
L invidia è il peggiore dei difetti perchè ci impedisce di ragionare e ci costringe a lanciarci in imprese di cui non siamo all'altezza.]]></testo>
      </articolo>
   
      <articolo>
	    <titolo><![CDATA[Il topo di città e il topo di campagna.]]></titolo>
        <testo><![CDATA[
Un giorno il topo di città andò a trovare il cugino di campagna. Questo cugino era di modi semplici e rozzi, ma amava molto l'amico di città e gli diede un cordiale 
benvenuto. Lardo e fagioli, pane e formaggio erano tutto ciò che poteva offrirgli, ma li offrì volentieri. Il topo di città torse il lungo naso e disse:
- Non riesco a capire, caro cugino, come tu possa tirare innanzi con un cibo così misero ma certo, in campagna non ci si può aspettare di meglio. Vieni con me, ed io 
ti farò vedere come si vive. quando avrai trascorso una settimana in città, ti meraviglierai di aver potuto sopportare la vita in campagna!

Detto fatto, i due topi si misero in cammino e arrivarono all'abitazione del topo di città a notte tarda.
- Desideri un rinfresco, dopo un viaggio così lungo? - domandò con cortesia il topo di città; e condusse l'amico nella grande sala da pranzo. Qui trovarono i resti 
di un ricco banchetto e si misero subito a divorare dolci, marmellata e tutto quello che c'era di buono.

Ad un tratto udirono dei latrati.
- Che cos'è questo? - chiese il topo di campagna.
- Oh, sono soltanto i cani di casa - rispose l'altro.
- Soltanto! - esclamò il topo di campagna. - Non amo questa musica, durante i pasti. -In quell'istante si spalancò la porta ed entrarono due enormi mastini: i due 
topi ebbero appena il tempo di saltar giù e di correre fuori.
- Addio, cugino - disse il topo di campagna.
- Come! Te ne vai così presto? - chiese l'altro.
- Si - replicò il topo di campagna:
"Meglio lardo e fagioli in pace che dolci e marmellata nell'angoscia."]]></testo>
      </articolo>
   
      <articolo>
	    <titolo><![CDATA[Il topo e la ranocchia.]]></titolo>
        <testo><![CDATA[
Un dolcissimo topolino di campagna, col musetto simpatico e due occhioni scuri, vagando tutto solo per i campi, incontrò un bel giorno una buffa sgraziata ranocchia. 
Osservandosi al principio dubbiosi, i due fecero ben presto amicizia.
"Sai, mi piacerebbe sapere come ti procuri il cibo!" Chiese quella. " Oh, bè," borbottò il topolino con la testa bassa "non è che io sia un gran campione... anzi,
 faccio enorme fatica a trovare qualcosa da mettere sotto i denti" -
" Ehi!" Gridò la rana "che ne diresti se andassimo insieme a caccia di cibarie? In due di sicuro avremmo più fortuna! Potremmo legarci con una catena l'un all'altro 
così da essere sicuri di non perderci! " Il topolino rimase un istante a riflettere, quindi disse: " Mi sembra una buona idea!" E così fecero.
Legati insieme i due si diedero da fare per cercare del cibo e bisogna dire che ne trovarono proprio tanto! Quando, alla fine della giornata furono veramente sazi, si 
in camminarono verso casa. Ancora incatenati, giunsero allo stagno della ranocchia e questa, senza pensarci due volte, si tuffò decisa nell'acqua trascinandosi dietro 
il povero topino che, non sapendo nuotare si mise a urlare e cominciò a dibattersi per non annegare.
Un nibbio, osservando dal cielo tutto quel trambusto e vedendo il povero topo ormai privo di sensi pensò di aver trovato un buon bocconcino. Si precipitò allora 
sullo stagno e afferrò con gli artigli il corpo del topino al quale era legata anche la ranocchia. Risvegliato dalle grida della rana, il topolino iniziò, coi suoi 
dentini aguzzi, a morsicare le zampe del volatile il quale aprì gli artigli per il male e li lasciò ricadere. I due toccarono il suolo senza farsi male ma decisero 
subito di togliersi quella catena che gli aveva procurato tanti guai!
Morale: Quando si decide di legarsi a qualcuno con un vincolo d 'amore o di amicizia bisogna ricordare che ogni persona ha esigenze diverse dall'altra ed è 
necessario, per quanto possibile assecondare i desideri di entrambi i componenti la coppia.]]></testo>
      </articolo>
   
      <articolo>
	    <titolo><![CDATA[La gallina dalle uova d'oro.]]></titolo>
        <testo><![CDATA[
Un tale aveva una gallina che faceva le uova d'oro, e credendo che dentro di essa ci fosse una massa d'oro, avendola uccisa, la trovò simile alle altre galline.
E lui, avendo sperato di trovarvi una ricchezza ammassata, fu privato anche di quella piccola ricchezza.

Morale: La favoletta mostra che bisogna accontentarsi dei beni presenti e fuggire l'insaziabilità]]></testo>
      </articolo>
   
      <articolo>
	    <titolo><![CDATA[L'usignuolo e lo sparviero.]]></titolo>
        <testo><![CDATA[
Posato su un'alta quercia, un usignuolo, secondo il suo solito, cantava.
Lo scorse uno sparviero a corto di cibo, gli piombò addosso e se lo portò via.
Mentre stava per ucciderlo, l'usignuolo lo pregava di lasciarlo andare, dicendo che esso non bastava a riempire lo stomaco di uno sparviero: doveva rivolgersi a 
qualche uccello più grosso, se aveva bisogno di mangiare.
Ma l'altro lo interruppe, dicendo:
"Bello sciocco sarei, se lasciassi andare il pasto che ho qui pronto tra le mani, per correr dietro a quello che non si vede ancora! ".

Così, anche tra gli uomini, stolti sono coloro che, nella speranza di beni maggiori, si lasciano sfuggire quello che hanno in mano.]]></testo>
      </articolo>
   
      <articolo>
	    <titolo><![CDATA[L'usignolo e lo sparviero.]]></titolo>
        <testo><![CDATA[
Era una dolcissima giornata di primavera.
I rami fioriti di ogni albero si stagliavano sotto un cielo limpido e cristallino. Ogni animale del bosco era lieto di correre libero tra i mille profumi della 
natura appena risvegliatasi. Era bello vivere, gridare, ruzzolare nei campi, giocare all'aria aperta. A questo pensava un grazioso usignolo svolazzando tra una 
pianta e l'altra. Egli era enormemente contento. Infatti era appena diventato papà di cinque meravigliosi uccellini. La sua cara mogliettina se ne stava premurosa 
nel nido a curare i simpaticissimi cucciolotti che ciangottavano allegramente, mentre lui vagava per il bosco in cerca di un po' di cibo per tutta la famiglia.
Attirato da quell'aria frizzante, il piccolino si trattenne in giro per i prati, assaporando il buon sapore di libertà. Ma, quando si decise a tornare a casa 
portando del mangime nel becco, notò in lontananza l'arrivo di un terribile sparviero che puntava dritto, dritto sul nido in cui si trovavano i suoi cuccioli. 
Con coraggio e senza esitare, l'usignolo si posò sul ramo di un'alta pianta e cominciò a cantare con quanto fiato aveva in gola. Una melodia bellissima uscì 
dal suo beccuccio. Ogni creatura si fermò ad ascoltare. Era il canto di un genitore disperato. Lo sparviero, attirato da quel suono si lanciò deciso sull'uccellino 
agguantandolo saldamente e rivolando via velocemente.
L'usignolo, sfinito per il faticoso canto, si abbandonò felicemente agli artigli dello sparviero. Era riuscito a distogliere l'attenzione del rapace dai suoi 
piccoli grazie alla sua melodia canora. Sì, quel padre aveva salvato i suoi figli con il proprio sacrificio.

Morale: L 'amore di un genitore riesce sempre a superare qualsiasi ostacolo per la salvezza dei propri figli.]]></testo>
      </articolo>
   
      <articolo>
	    <titolo><![CDATA[Il vento e il sole.]]></titolo>
        <testo><![CDATA[
Un giorno il vento e il sole cominciarono a litigare.
Il vento sosteneva di essere il più forte e a sua volta il sole diceva di essere la forza più grande della terra.
Alla fine decisero di fare una prova.
Videro un viandante che stava camminando lungo un sentiero e decisero che il più forte di loro sarebbe stato colui che sarebbe riuscito a togliergli i vestiti.
Il vento, così, si mise all'opera: cominciò a soffiare ,e soffiare , ma il risultato fu che il viandante si avvolgeva sempre più nel mantello.
Il vento allora soffiò con più forza , e l'uomo chinando la testa si avvolse un sciarpa intorno al collo.
Fu quindi la volta del sole, che cacciando via le nubi, cominciò a splendere tiepidamente.
L'uomo che era arrivato nelle prossimità di un ponte , cominciò pian piano a togliersi il mantello.
Il sole molto soddisfatto intensificò il calore dei suoi raggi , fino a farli diventare incandescenti.
L'uomo rosso per il gran caldo, guardò le acque del fiume e senza esitare si tuffò.
Il sole alto nel cielo rideva e rideva!!
Il vento deluso e vinto si nascose in un luogo lontano.]]></testo>
      </articolo>
   
      <articolo>
	    <titolo><![CDATA[La volpe e il leone.]]></titolo>
        <testo><![CDATA[
Quella mattina una volpe se ne andava tranquilla per i prati rifioriti dopo la brutta stagione invernale. I profumi della natura le solleticavano le nari 
accarezzandole la fantasia, permettendole di sognare paesi lontani, belli e sconosciuti. All'improvviso la sua attenzione venne richiamata da un violento ruggito. 
Era un verso che non aveva mai sentito e, terrorizzata, fuggì a nascondersi dietro ad un cespuglio. Da li potè vedere, riparata tra le foglie, il terribile animale 
che aveva emesso quel suono: si trattava di un leone, una bestia a lei sconosciuta. Spaventata, la povera volpe, scappò via il più velocemente possibile.
Trascorsero un paio di giorni tranquilli dopo quel brutto incontro che sembrava quasi essere stato dimenticato, quando, d'un tratto, la piccola volpe si imbattè 
ancora nel leone. Questa volta il Re della foresta le apparve proprio davanti ostacolandole il cammino. Essa, impaurita, iniziò a tremare come una foglia senza 
tuttavia fuggire ma rimanendo ferma al suo posto fino a quando il leone non si fu allontanato. La terza volta che la volpe si imbattè in quel grosso e possente 
animale dal risonante ruggito, scoprì che il proprio timore nei suoi confronti andava pian piano assopendosi. Così, durante il successivo incontro con il leone, 
si dimostrò molto più calma e riuscì persino a guardarlo bene dentro agli occhi salutandolo con un cordiale 'buongiorno!".Infine, quando ebbe ancora modo di 
vederlo, la volpe provò a parlargli e riuscì finalmente a scoprire in lui doti come il coraggio e l'intelligenza.
Da quel giorno non si stancò mai di ascoltarlo sicura che, dall'esperienza di un animale così astuto e bravo cacciatore, avrebbe tratto solo vantaggi.

Morale: Se imparassimo a conoscere ciò che ci spaventa, riusciremmo a superare le nostre paure.]]></testo>
      </articolo>
   
      <articolo>
	    <titolo><![CDATA[La volpe davanti a una maschera da teatro.]]></titolo>
        <testo><![CDATA[
Una volpe che era entrata nella casa di un attore e che esplorava ciascuno dei suoi arredi trovò anche una maschera da teatro lavorata con molta abilità, e avendola 
sollevata con le mani disse:
"Oh, quale testa, ma non ha cervello".
La favoletta si addice agli uomini splendidi di corpo, ma stolti di mente.]]></testo>
      </articolo>
	  
  </sezione>
  
</giornale>
